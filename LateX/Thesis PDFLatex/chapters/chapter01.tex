Είναι ευρέως διαδεδομένο πως η καθημερινότητα πολλών ανθρώπων συνδέεται άρρηκτα με τη χρήση ηλεκτρικών συσκευών, αλλά και με την ανάγκη ύπαρξης βιομηχανικών εγκαταστάσεων για την εκπλήρωση των καταναλωτικών τους επιθυμιών. Αυτό δημιουργεί μια αυξανόμενη ζήτηση στον τομέα της παραγωγής, της μεταφοράς και διανομής ηλεκτρικής ενέργειας, που με τη σειρά της οδηγεί στον συνεχή εκσυγχρονισμό των εγκαταστάσεων. Παράλληλα, διανύοντας την εποχή της Ψηφιακής Επανάστασης, παρατηρείται η μετάβαση από τις αναλογικές τεχνολογίες στις ψηφιακές, γεγονός που δεν θα μπορούσε να αφήσει ανεπηρέαστο τον τομέα της ηλεκτρικής ενέργειας. Η μετάβαση αυτή στον τομέα που μελετάται σε αυτή τη διπλωματική εργασία σηματοδοτείται από την χρήση έξυπνων μετρητών, οι οποίοι έχουν τη δυνατότητα να παρέχουν μεγάλο όγκο δεδομένων για τα επίπεδα της κατανάλωσης κάθε πελάτη.\par
Ανοίγεται, λοιπόν, ένας νέος ορίζοντας εποπτείας και αναλυτικής μελέτης των χρονοσειρών που παράγονται από κάθε καταναλωτή. Η ταυτόχρονη και συνεχής αύξηση των ρευματοκλοπών στις περισσότερες περιοχές του κόσμου καθιστά επιτακτική ανάγκη την εύρεση μεθόδων εντοπισμού τους . Σύμφωνα με τα επίσημα στοιχεία του Διαχειριστή Δικτύου (ΔΕΔΔΗΕ), το 2016 εντοπίστηκαν 10.616 κρούσματα ρευματοκλοπών, μέγεθος που είναι το υψηλότερο όλων των εποχών, έναντι 400 το 2006 \cite{energypress}. Άμεσο επακόλουθο της επίλυσης αυτού του προβλήματος είναι η ομαλή λειτουργία των παρόχων ενέργειας και η βελτίωση της ποιότητας των υπηρεσιών που παρέχουν. Στη συνέχεια θα αναπτυχθεί το βαθύτερο αίτιο της παρούσας διατριβής και μια επισκόπηση του περιεχομένου της \cite{theftanalysis}.
\section{Κίνητρο και υπόβαθρο διπλωματικής}
Το πρόβλημα της παράνομης αφαίρεσης ηλεκτρικής ενέργειας ενδιαφέρει τους διαχειριστές δικτύων. Οι χρήστες συχνά παραβιάζουν τους νόμους, προσπαθώντας να αλλοιώσουν τα συστήματα μέτρησης. Σε κάποιες χώρες μόνο κάποιο κομμάτι της παραγωγής χρεώνεται. Παραδείγματος χάριν στην Ινδία το 55\% της παραγωγής ηλεκτρικής ενέργειας χρεώνεται και το υπόλοιπο καταναλώνεται χωρίς να περάσει από μετρητικές συσκευές \cite{india}. Παράλληλα, μόνο ένα μέρος της πληρωμής καταλήγει στον πάροχο, λόγο απλήρωτων λογαριασμών και περιφερειακών χρεώσεων. Παρ' όλα αυτά, η παράνομη χρήση ενέργειας λαμβάνει χώρα και σε ευρωπαϊκές χώρες. Το σημαντικότερο κίνητρο για το λανσάρισμα των αυτοματοποιημένων υποδομών ανάγνωσης μετρητών (\en{Automated Meter Reading}) από τον ιταλικό πάροχο ενέργειας (\en{ENEL}) ήταν η προσπάθεια ελαχιστοποίησης των μη τεχνικών απωλειών στο δίκτυο διανομής του. Η μείωση των ρευματοκλοπών βοήθησε στην αιτιολόγηση μεγάλων επενδύσεων σε \en{AMR} και επί του παρόντος η Ιταλία πρωταγωνιστεί στην διείσδυση \en{AMR} \cite{regulation}.\\ 
Οι εταιρίες παραγωγής, μεταφοράς και διανομής αναλαμβάνουν την ευθύνη της κάλυψης των ενεργειακών αναγκών των πελατών. Μερικοί μπορεί να υποστηρίζουν ότι αυτές οι εταιρίες παρέχουν κακή εξυπηρέτηση, υπερχρεώνουν, κερδίζουν ανεξέλεγκτα αρκετά χρήματα και ως εκ τούτου, ένα ποσοστό κλοπής δεν θα καταστρέψει την εταιρία ή δεν θα επηρεάσει δραστικά τις λειτουργίες και την κερδοφορία της. Άλλοι, παρατηρώντας την ίδια κατάσταση, θα υποστήριζαν ότι η κλοπή είναι έγκλημα και δεν θα έπρεπε να επιτρέπεται. Η Διεθνής Εταιρία Προστασίας Εσόδων των Παρόχων (\en{ International Utilities Revenue Protection Association}) έχει καθιερωθεί για να προάγει τον εντοπισμό και την πρόληψη της κλοπής ρεύματος κυρίως για την οικονομική ασφάλεια των εταιριών παροχής ενέργειας.\par
Οι συνέπειες της κλοπής είναι εξαιρετικά σημαντικές και μπορούν να επηρεάσουν άμεσα τη βιωσιμότητα των υπηρεσιών που παρέχονται. Οι συνδυασμένες απώλειες (συμπεριλαμβάνοντας και τους απλήρωτους λογαριασμούς) σε μερικά συστήματα έχουν σοβαρές επιπτώσεις, με συνέπεια οι εγκαταστάσεις να λειτουργούν σε καθεστώς μεγάλων απωλειών. Όταν οι εταιρίες παραγωγής, μεταφοράς και διανομής λειτουργούν σε καθεστώς αναποτελεσματικότητας και διαφθοράς, η παροχή αξιόπιστων υπηρεσιών επιτυγχάνεται με μεγάλη δυσκολία. Ακόμη και σε αποτελεσματικά συστήματα ισχύος, όπως η \en{Tenaga} της Μαλαισίας, η κλοπή ρεύματος ανέρχεται στα \$132 εκατομμύρια ετησίως \cite{malaysia}. Αντίστοιχα, στην Ελλάδα η συνολική εγχεόμενη ενέργεια στο Δίκτυο Διανομής ανήλθε το 2016 σε 47.655.372 \en{MWh}, ενώ το σύνολο των ρευματοκλοπών εκτιμάται σε 1.525.292 \en{MWh}. Στην πραγματικότητα, όμως, το μέγεθος των ρευματοκλοπών είναι αρκετά μεγαλύτερο, επιβαρύνει δε κατά κύριο λόγο τη Δημόσια Επιχείρηση Ηλεκτρισμού (ΔΕΗ). Ωστόσο, παίρνοντας ως δεδομένη την ποσότητα που αναγνωρίζει η Ρυθμιστική Αρχή Ενέργειας (ΡΑΕ), τα έσοδα που διαφεύγουν κάθε χρόνο λόγω των ρευματοκλοπών με βάση τις μοναδιαίες τιμές του 2016 έχουν ως εξής \cite{dehfraud}:

\begin{table}[ht!]
\centering
\begin{tabular}{ |c||c|  }
 \hline
 Εταιρίες & εκατ. \euro\\
 \hline
 ΔΕΗ & 120-125\\
 Υπηρεσίες Κοινής Ωφέλειας (ΥΚΩ) & 21\\
 ΕΤΜΕΑΡ & 32\\
 ΑΔΜΗΕ & 7,3\\
 ΔΕΔΔΗΕ & 26,5\\
 \hline
 Σύνολο& 206,8-211,8\\
 \hline
\end{tabular}
\caption{Διαφυγόντα έσοδα ελληνικών εταιριών λόγω ρευματοκλοπών}
\label{tab:lostearnings}
\end{table}
\subsection{Ορίζοντας τις ρευματοκλοπές}
Σύμφωνα με το εγχειρίδιο ρευματοκλοπών της ΡΑΕ, ρευματοκλοπή ορίζεται εν γένει η αυθαίρετη και με δόλο επέμβαση σε εξoπλισμό ή εγκαταστάσεις του Δικτύου, με σκοπό την κατανάλωση ηλεκτρικής ενέργειας, χωρίς αυτή να καταγράφεται ή να αντιστοιχίζεται με Εκπρόσωπο Φορτίου, και χωρίς να τιμολογείται \cite{rae}. Υπάρχουν τέσσερις επικρατούσες μέθοδοι «κλοπής» σε όλα τα συστήματα ενέργειας. Η έκταση της κλοπής εξαρτάται από πλήθος παραγόντων (πολιτιστικούς, πολιτικούς, οργανωτικούς κ.ά.). 

\subsubsection{Επέμβαση στο μετρητή}
Επέμβαση στο μετρητή θεωρείται όταν ο καταναλωτής σκοπίμως παρεμβαίνει στη μετριτική διάταξη με σκοπό τη χαμηλότερη χρέωση. Μια συνήθης πρακτική είναι να παραβιάζει το μετρητή, ώστε να καταγράφει χαμηλότερα ποσά ενέργειας από τα πραγματικά. Αυτό εν γένει είναι μια  επικίνδυνη διαδικασία για έναν ερασιτέχνη, και σε πολλές περιπτώσεις έχουν καταγραφεί περιστατικά ηλεκτροπληξίας. Στην Ελλάδα πρόκειται για τη συνηθέστερη περίπτωση ρευματοκλοπής \cite{rae}.
\subsubsection{Απευθείας Σύνδεση}
Η κλοπή ενέργειας μπορεί να επιτευχθεί τραβώντας μια γραμμή από το δίκτυο διανομής μέχρι το επιθυμητό σημείο και παρακάμπτοντας τον μετρητή. Ένας καθιερωμένος τρόπος κλοπής ενέργειας στην Ελλάδα είναι η απευθείας σύνδεση με αγκίστρωση στους αγωγούς του εναέριου δικτύου, απουσία μετρητικής διάταξης ή παροχής ή νομίμως υφιστάμενου κτίσματος \cite{rae}.
\subsubsection{Παράτυπες ρυθμίσεις}
Οι παράτυπες ρυθμίσεις χρέωσης μπορούν να προέλθουν από πολλές πηγές. Κάποιοι οργανισμοί παροχής ενέργειας μπορεί να μην είναι αρκετά αποτελεσματικοί στη μέτρηση της ενέργειας που έχει καταναλωθεί και ακούσια μπορεί να δώσουν υψηλότερη ή χαμηλότερη μέτρηση από την πραγματική. Αυτές οι χρεώσεις μπορεί να ισοζυγιστούν με την πάροδο του χρόνου. Παρ' όλα αυτά, είναι πολύ εύκολο σε μερικά συστήματα να έρθει σε επαφή εργαζόμενος με καταναλωτή, για να ορίσουν  πολύ χαμηλότερους λογαριασμούς από τους πραγματικούς. Εργαζόμενοι μπορεί να δωροδοκηθούν για να καταγράψουν μικρότερο νούμερο από αυτό που εμφανίζεται στον μετρητή. Ο καταναλωτής πληρώνει μικρότερο λογαριασμό και ο εργαζόμενος που καταγράφει τις μετρήσεις αποκτά ανεπίσημο μισθό.
\subsubsection{Απλήρωτοι λογαριασμοί}
Κάποια άτομα και κάποιοι οργανισμοί δεν πληρώνουν αυτά που οφείλουν για ηλεκτρική ενέργεια. Οικιακοί ή επιχειρηματικοί καταναλωτές  μπορεί να έχουν φύγει από την πόλη ή την εγκατάσταση λόγω χρεοκοπίας. Στη Νότιο Αμερική, υπάρχει «καθεστώς μη πληρωμής» \cite{mkhwanazi}. Στην Αρμενία, τα επίπεδα μη πληρωμής είναι της τάξης του 80-90\% για τον οικιακό τομέα. Οι απώλειες των μετασχηματιστών και της διανομής είναι άνω του 40\% \cite{tacis}.\par
Σε όλες τις χώρες, καθώς η τιμή της ηλεκτρικής ενέργειας αυξάνεται, κάποιοι άνθρωποι αδυνατούν να πληρώσουν με συνέπεια τους λογαριασμούς τους. Αυτό τους ενθαρρύνει να αναζητήσουν τρόπους να μειώσουν τους λογαριασμούς, όπως η επέμβαση τους μετρητές.
\section{Δομή Διπλωματικής}
Στην παρούσα διπλωματική γίνεται μια διεξοδική αναζήτηση μεθόδων ανίχνευσης απάτης με μια πληθώρα διαφορετικών αλγορίθμων από τη σκοπιά της μηχανικής μάθησης. Δεδομένου του εύρους των δυνατοτήτων της μηχανικής μάθησης, έγινε προσπάθεια για αντιμετώπιση του προβλήματος από διαφορετικές οπτικές γωνίες, ώστε να επιτευχθεί η βέλτιστη αντιστάθμιση μεταξύ απόδοσης και πρακτικότητας. Η εξισορρόπηση αυτών των παραγόντων είναι κύριο μέλημα κάθε μηχανικού. Ειδικότερα, συνοψίζοντας κάθε κεφάλαιο εξάγεται η παρακάτω δομή:%\cite{artoftradeoff}
\subsubsection{Κεφάλαιο 1}
Γνωστοποιείται το βασικό κίνητρο αυτής της διπλωματικής και δίνεται ένας σαφής ορισμός του προς αντιμετώπιση προβλήματος.
\subsubsection{Κεφάλαιο 2}
Γίνεται μια εισαγωγή στα εργαλεία που χρησιμοποιούνται για τη λήψη των αρχικών χρονοσειρών, την επεξεργασία τους και ταξινόμηση των καταναλωτών, αλλά και για τις συνιστώσες που λαμβάνονται υπόψιν για τα τελικά αποτελέσματα.
\subsubsection{Κεφάλαιο 3}
Αναπτύσσεται η μορφή και η φύση των δεδομένων, αλλά και η μεθοδολογία προεπεξεργασίας τους. Παράλληλα, διευκρινίζεται ο τρόπος προσομοίωσης και μοντελοποίησης της ρευματοκλοπής.
\subsubsection{Κεφάλαιο 4}
Δημιουργείται ένας άξονας αναφοράς για τα αποτελέσματα με τη χρήση αλγορίθμων επιβλεπόμενης μάθησης που φημίζονται για την μεγάλη ευστοχία τους, αλλά και τη δυσκολία εφαρμογής τους σε πραγματικά προβλήματα.
\subsubsection{Κεφάλαιο 5}
Εξετάζονται λεπτομερώς τα συστατικά των αλγορίθμων μη επιβλεπόμενης μάθησης, ενώ παράλληλα διεξάγονται δοκιμές για την εξερεύνηση των διαφορετικών μεθόδων επίλυσης του προβληματος.
\subsubsection{Κεφάλαιο 6}
Επεξηγούνται οι δυσκολίες που αντιμετωπίστηκαν από διαφορετικά πρίσματα. Αναλυτικότερα, γνωστοποιούνται τα τεχνικά εμπόδια που αντιμετωπίστηκαν, αλλά και οι που θα υποστούν οι καταναλωτές.
\subsubsection{Κεφάλαιο 7}
Παρουσιάζονται σφαιρικά τα αποτελέσματα με γνώμονες τη φύση κάθε αλγορίθμου και την ευστοχία στην ταξινόμηση των καταναλωτών και διατυπώνονται προτάσεις για μελλοντική επέκταση.