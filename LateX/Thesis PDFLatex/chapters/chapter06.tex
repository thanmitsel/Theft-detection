Στην παρούσα διπλωματική αντιμετωπίστηκαν δυσκολίες που εν μέρει όρισαν την μελλοντική πορεία του ζητήματος. Υπήρξαν δύο ειδών τεχνικές δυσκολίες στην ανίχνευση μη τεχνικών απωλειών σε ετήσια δεδομένα. Η πρώτη βασίζεται στο γεγονός ότι πρόκειται για ετήσιες χρονοσειρές που δεν μπορεί εύκολα να αποτυπωθεί μια αξιόπιστη καταναλωτική συμπεριφορά. Η δεύτερη στο γεγονός της ευρείας χρήσης και δοκιμής πολλών ταξινομητών αντιμετωπίζοντας τις ιδιαίτερες απαιτήσεις του καθενός. Παράλληλα, πρέπει να ορισθεί και ένα όριο στην αξιοπιστία των συστημάτων μηχανικής μάθησης, καθώς ένα αποτελεσματικό σύστημα πρέπει να έχει σιγουριά στον εντοπισμό του ζητούμενου συμβάντος και να ελαχιστοποιεί τα περιθώρια λάθους εκτίμησης.\par
Στην πιο ευρεία σφαίρα του ζητήματος τίθενται θέματα ιδιωτικότητας στους καταναλωτές, ενώ τους δίνεται η δυνατότητα ανωνυμοποίησης των δεδομένων τους \cite{anonymization} γεγονός που δυσκολεύει σε μεγάλο βαθμό την εξόρυξη δεδομένων σε επόμενα στάδια. Με την ύπαρξη των έξυπνων μετρητών ανοίγεται ένα παράθυρο που εκθέτει τις προσωπικές δραστηριότητες σε οποιονδήποτε έχει πρόσβαση σε καταναλωτικές πληροφορίες. Οι τεράστιες δυνατότητες που ανοίγονται στην αναλυτική μελέτη χρονοσειρών δεν θα μπορούσε να συμβαίνει χωρίς την αντιμετώπιση και του ανθρώπινου παράγοντα, καθώς πρόκειται για ατομικές καταναλώσεις.
\section{Τεχνικά εμπόδια}
Η αντιμετώπιση τεχνικών θεμάτων πάντα απαιτεί τη λεπτομερή ανάλυση της δυσκολίας και λήψεις αποφάσεων. Η έκταση των δεδομένων αποδείχθηκε σχετικά μικρή, καθώς τα συστήματα δεν είχαν τη δυνατότητα παρατήρησης των καταναλωτικών συνηθειών σε μεγάλο βάθος χρόνου. Το συγκεκριμένο πρόβλημα γεννά νέες δυσκολίες και μπορεί να εγείρει την αναξιοπιστία του συστήματος σε δεδομένα άλλων χρονικών περιόδων. Τέλος, αξίζει να ληφθεί υπόψη πως η διαδικασία εύρεσης και επεξεργασίας δεδομένων και χαρακτηρισμών τους είναι εξαιρετικά επίπονη και απαιτεί εμπιστοσύνη στην πηγή τους. 
\subsection{Έλλειψη μακροχρόνιων δεδομένων}
Για να μπορέσει να αντιμετωπιστεί το ζήτημα των μη-τεχνικών απωλειών με μακροπρόθεσμο ορίζοντα απαιτείται η βαθιά κατανόηση της συχνότητας των προτύπων και των στιγμιότυπων των χρονοσειρών. Με αυτό τον τρόπο αναλύονται σε βάθος οι καταναλωτικές συνήθειες και γνωστοποιούνται οι μεταβλητές που τις επηρεάζουν. Τα δεδομένα της παρούσας εργασίας αφορούσαν χρονικό διάστημα που δεν ξεπερνούσε τα δύο έτη. Με τέτοιο εύρος μετρήσεων ήταν λοιπόν λογικό να περιοριστούν οι δοκιμές σε ετήσιες.\par
Εκεί που εγείρεται η σημαντική δυσκολία είναι το γεγονός ότι οι καταναλωτές ταξινομούνται με ένα και μόνο έτος αναφοράς στο αν εμφανίζεται ύποπτο προφίλ κατανάλωσης. Ειδικότερα ο αλγόριθμος χρησιμοποιεί τις γενικές καταναλωτικές συνήθειες του έτους για να ταξινομήσει κάθε καταναλωτή με αυτά τα κριτήρια. Η πιο ασφαλής προσέγγιση θα απαιτούσε να υπάρχει μεγάλο χρονικό παράθυρο κατανάλωσης για να κριθεί ένα έτος ύποπτο, για να μπορεί εύκολα κάποιος να παρατηρήσει μια ασυνήθιστη τάση των δεδομένων. Έτσι θα μπορούσαν να οργανωθούν ευκολότερα οι καταναλωτές σε ομάδες που θα είχαν μια γενικότερη ομοιότητα ως προς τις καταναλωτικές συνήθειες.
\subsection{Έλλειψη παραδειγμάτων}
Παράλληλα, έχει νόημα να παρατηρηθεί πως το δείγμα των καταναλωτών δεν είναι τελείως αντιπροσωπευτικό για την γενίκευση σε ένα μεγαλύτερο πληθυσμό. Ειδικότερα, οι 4.500 καταναλωτές θα μπορούσαν να είχαν πολύ διαφορετικές συνήθειες αν ζούσαν σε διαφορετική τοποθεσία, άρα και διαφορετικές χρονοσειρές που θα εξετάζονταν διαφορετικά αν απέκλιναν σημαντικά από τις υπάρχουσες. Το πρόβλημα εντείνεται παρακολουθώντας την ομοιογένεια των τύπων των καταναλωτών. Εμφανίζεται μια κυρίαρχη ομάδα που έχει σχετική ομοιογένεια μεταξύ της και αποτελείται από νοικοκυριά και οικιακούς χρήστες. Στην ομάδα αυτή ανήκουν τουλάχιστον τα τρία τέταρτα του δείγματος κάτι που έχει εκμεταλλευτεί από τα συστήματα ταξινόμησης, αλλά αίρει ερωτήματα για το υπόλοιπο ένα τέταρτο του πληθυσμού. Το υπόλοιπο ένα τέταρτο στελεχώνεται από καταναλωτές με υψηλές ενεργειακές απαιτήσεις, δηλαδή από μικρο-μεσαίες επιχειρήσεις. Αυτό το μικρό δείγμα δεν μπορεί να εξάγει εύκολα μια γενικευμένη συμπεριφορά που να εκφράζει όλο το σύνολο, καθώς κάθε επιχείρηση ανάλογα με τις ανάγκες της προσαρμόζει τη λειτουργία της. Αποτέλεσμα είναι να έχουμε ένα ικανοποιητικό πλήθος ομοιόμορφων καταναλωτών που εξάγουν όμοια χαρακτηριστικά και ένα μικρό υποσύνολο των δεδομένων με επιχειρήσεις που έχουν μεγάλες και αδιευκρίνιστες ανάγκες.
\subsection{Δυσκολία επιλογής μετρικών}
Στην παρούσα διπλωματική χρησιμοποιήθηκε πλήθος αλγορίθμων μηχανικής μάθησης με κάθε ένα να έχει τα δικά του ιδιαίτερα χαρακτηριστικά. Δημιουργήθηκε λοιπόν η ανάγκη σύγκρισης των αλγορίθμων βάση κάποιων απόλυτων μετρικών για την τελική αξιολόγησή τους. Ειδικότερα, οι επιβλεπόμενοι αλγόριθμοι χρησιμοποιούν 70\% των δεδομένων για εκπαίδευση και το 30\% για προβλέψεις, οι μη-επιβλεπόμενοι αλγόριθμοι δεν χρησιμοποιούν εκπαίδευση για τη δημιουργία μοντέλου πρόβλεψης, ενώ οι ημι-επιβλεπόμενοι αλγόριθμοι χρησιμοποιούν 70\% για την εξαγωγή του στατιστικού μοντέλου και την πρόβλεψη και 30\% για τη βελτιστοποίηση του μοντέλου. Όπως γίνεται αντιληπτό οι προβλέψεις γίνονται σε διαφορετικά δείγματα των πληθυσμών δημιουργώντας απαίτηση για αξιόπιστες μετρικές.\par
Τα \en{DR} και \en{FPR} μπορούν γρήγορα να δώσουν μια πρώτη αίσθηση για την ευστοχία του αλγορίθμου, αλλά λόγο της ευαισθησίας του προβλήματος δεν πρέπει να θεωρούνται οι κύριες μετρικές. Αυτό οφείλεται στο γεγονός ότι ένας αλγόριθμος με πολύ υψηλό \en{DR} μπορεί να αναγνωρίσει τις κλοπές, αλλά αν έχει \en{FPR} που ξεπερνά το 5\% οι προβλέψεις δεν θεωρούνται εντελώς αξιόπιστες, καθώς εισάγεται μεγάλο περιθώριο λάθους. Ένας τρόπος να αποτυπωθεί η σχέση μεταξύ του \en{DR} και \en{FPR} είναι το \en{F1 score}, που έχει εξάρτηση και από τις δύο μετρικές και εξάγει ικανοποιητικά αποτελέσματα μόνο με χαμηλό \en{FPR}. Παράλληλα, ένας γενικότερος τρόπος να εξεταστεί η ταξινόμηση είναι με την ευστοχία \en{Accuracy} που πρέπει να βρίσκεται πάντα πάνω από το 90\% και περιγράφει την γενικότερη πρόβλεψη του συστήματος. Όταν οι αλγόριθμοι έχουν παρόμοιες αυτές τις μετρικές αξίζει να ελεγχθεί το \en{BDR} που προσφέρει μια πιθανοτική προσέγγιση. Ειδικότερα ορίζει την πιθανότητα να είναι κλοπή δεδομένου ότι προβλέφθηκε απάτη.
\subsection{Εύρεση αξιόπιστων δυαδικών χαρακτηρισμών}
Ένα σημαντικός παράγοντας που δεν πρέπει να αμεληθεί είναι η αξιοπιστία και η προέλευση των δυαδικών χαρακτηριστικών των χρονοσειρών. Στην παρούσα εργασία δεν απαιτήθηκε να ευρεθούν τέτοια δεδομένα, καθώς προσομοιώθηκαν οι απάτες. Στην περίπτωση όμως που τα δεδομένα έρχονται με δυαδικούς χαρακτηρισμούς από ένα φορέα, απαιτείται έλεγχος στη μεθοδολογία εξαγωγής των χαρακτηριστικών. Η εγκυρότητα των δυαδικών αυτών διανυσμάτων είναι καίριας σημασίας για την εκπαίδευση και έλεγχο του συστήματος, καθώς είναι η βάση της υλοποίησης των αλγορίθμων και αποτελούν την κινητήριο δύναμη των αλγορίθμων βελτιστοποίησης. Επιπρόσθετα αξίζει να σημειωθεί πως θα μπορούσε να δημιουργηθεί ένα σύστημα με ανατροφοδότηση των φυσικών ελέγχων για τη δημιουργία αξιόπιστων δυαδικών χαρακτηριστικών.\par
\section{Ασφάλεια Καταναλωτών}
Η εισαγωγή των έξυπνων μετρητών στην καθημερινότητά μας δίνει τη δυνατότητα να διερευνηθούν σε βάθος οι καταναλώσεις ενέργειας και διευκολύνει την επικοινωνία των δεδομένων με εγκεκριμένους φορείς. Αυτή όμως η πραγματικότητα έχει και μια σκοτεινή πτυχή που αντιμετωπίζεται στις περισσότερες μελέτες μεγάλης κλίμακας δεδομένων. Οι πληροφορίες των πελατών είναι εκτεθειμένες σε ένα δίκτυο αμφίδρομης επικοινωνίας καταναλωτών και πάροχων, ενώ ανά πάσα στιγμή κάποιος εργαζόμενος μπορεί να ανατρέξει σε αυτές για προσωπικούς λόγους.\par
Η σημερινή τεχνολογία των έξυπνων μετρητών βασιζόμενων στο \en{NALM} αλγόριθμο, παρέχει τρόπους να αναγνωρίζονται συσκευές σε λειτουργία ακόμη και όταν πολλά νοικοκυριά συνυπολογίζονται. Έτσι, κάποιος κακόβουλος χρήστης θα μπορούσε να αντλήσει δεδομένα για το πρόγραμμα των νοικοκυριών, τα είδη των συσκευών τους και τις ανάγκες τους. Ένας τρόπος να αντιμετωπιστεί αυτό το θέμα είναι η διαχείριση της ενεργειακής χρήσης μέσα στο σπίτι, πριν συλλεχθούν τα δεδομένα του μετρητή.\par
Γίνεται λοιπόν σαφές πως οι έξυπνοι μετρητές χωρίς κάποιο σύστημα ανωνυμοποίησης είναι πλήγμα στην ιδιωτικότητα των καταναλωτών και αίρουν θέματα ασφαλείας. Η έρευνα σε αυτή την κατεύθυνση ξεπερνά αυτή τη διπλωματική εργασία, αλλά ήδη προτείνονται νέοι αλγόριθμοι και δικτυακές δομές για να μπορέσει να συμβαδίσει η ιδιωτικότητα με την αποτελεσματικότητα.

